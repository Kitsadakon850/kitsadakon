<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <style>
        img{
            width: 50%;
            padding-left: 300px;
        }
    </style>
    <img src="https://www.yasocity.go.th/Yasocity/Gallery/travel-2/74f94100-a9e1-11eb-aea9-d55736cf826c_original.jpg" alt="">
    <h1>ประวัติและข้อมูลสถานที่</h1>
    
    <h3>ข้อมูลสถานที่
        ชาวบ้านในชุมชนล้วนถ้อยทีถ้อยอาศัย อยู่อย่างเรียบง่ายและสงบ มีตึกแถวโบราณงดงามด้วยสถาปัตยกรรมแบบชิโนโปรตุกีสเป็น ศิลปะแบบตะวันตกผสมกับจีน เป็นกลุ่มอาคารกึ่งไม้กึ่งปูนประตูของบ้านส่วนใหญ่ในย่านนี้เป็นบานเฟี้ยม สร้างในยุคสมัยเดียวกับ ที่จังหวัดภูเก็ต แต่ตึกแถวเก่าแก่อาจไม่ได้มีให้ชมเยอะเหมือนกับภูเก็ต ตึกที่โดดเด่น คือ ตึกของร้านกาแฟ ที่ตั้งอยู่ติดกับวัดสิงห์ท่า ตรงถนนศรีสุนทร เป็นตึกสไตล์ชิโนโปรตุกิส สีชมพูอ่อนและสีส้มพาสเทล ตกแต่งด้วยซุ้มโค้งแบบแบนและเจาะ ช่องแสงด้วย บานเกล็ดไม้ ซึ่งเป็นลักษณะแท้ๆของซุ้มประตู หน้าต่างที่พบเสมอในอาคารแบบชิโน-โปรตุกีส เมื่อเดินมาอีกหน่อยมาถึง สี่แยก ถนนวิทยะธำรง คือ ตึกไม้สีขาว ซึ่งปัจจุบันเป็นร้านขายข้าวสาร บ้านหลังนี้มีลวดลายฉลุบ้านหน้าต่างที่สวยงามแปลกตา ตั้งโดดเด่น ตั้งอยู่บริเวณสี่แยก ถนนรอบบริเวณย่านสิงห์ท่า เป็นทางลัดเลาะเชื่อมต่อถึงกันระหว่างชุมชน ตลาด โรงเรียน รวมถึงวัดซึ่งเป็น ศูนย์รวมใจของชาวพุทธทั้งหลาย ยังมีศาลเจ้าพ่อหลักเมือง สร้างด้วยสถาปัตยกรรมจีนดูตระการตา
        
        สำหรับการเดินทางมาเที่ยวชมย่านเมืองเก่าบ้านสิงห์ท่า สามารถเริ่มได้ที่ซอยศาลหลักเมืองจังหวัดยโสธร ซึ่งในซอยดังกล่าวจะเป็น เส้นทางไปยังบ้านหลังที่โดดเด่นในย่านนี้ สำหรับผู้ที่นำรถส่วนตัวมา สามารถจอดไว้ด้านข้างบริเวณศาลหลักเมืองหรือนำไปจอด ที่วัดสิงห์ท่า
        
        ประเภทแหล่งท่องเที่ยว
        แหล่งท่องเที่ยวทางวัฒนธรรม
        
        ลักษณะเด่น
        -ชุมชนเก่า -อาคารบ้านเรือนรูปทรงโบราณ -เป็นย่านการค้าเก่าตั้งแต่ประมาณ พ.ศ. 2315
        
        ประวัติ
        บ้านสิงห์ท่า ตั้งอยู่ในอำเภอเมือง จังหวัดยโสธร เป็นย่านการค้าตั้งแต่สมัยโบราณและได้เจริญขึ้นเมื่อสมัยฝรั่งเศสเข้ามามี อิทธิพลมาก ในภูมิภาคนี้ในช่วงนั้นเองผู้ที่มีฐานะดี มีการนำเข้าช่างฝีมือจากเวียดนามจำนวนมากเข้ามาสร้างบ้านเรือน ทำให้บ้านเรือนมีรูปแบบ ศิลปกรรมแบบจีนผสมยุโรปที่งดงาม ปัจจุบันยังคงเหลือให้เห็นบนสองข้างทาง ถนนศรีสุนทร นครทุม อุทัยรามฤทธิ์ และวิทยะธำรง บางแห่งยังคงความสมบูรณ์อยู่มาก บอกถึงบรรยากาศของความเป็นอดีต ขณะที่อีกหลายแห่งถูกปล่อยให้รกร้าง ขาดคนอาศัย สร้างเสน่ห์ให้บ้านสิงห์ท่าสวยงามมาจนทุกวันนี้
        
        </h3>
</body>
</html>